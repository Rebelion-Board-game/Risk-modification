Spis treści {#spis-treści .TOCHeading}
===========

[**Ogólne zasady** 2](#ogólne-zasady)

[**Rozpoczęcie Gry** 3](#rozpoczęcie-gry)

[**Budynki** 3](#budynki)

[**Podróże morskie** 4](#podróże-morskie)

[**Warunki pogodowe** 4](#warunki-pogodowe)

[**Cennik** 5](#cennik)

[**Koszty** 6](#koszty)

[**Bitwy** 6](#bitwy)

[Bitwy lądowe: 6](#_Toc125899257)

[Bitwy morskie: 6](#bitwy-morskie)

[Modyfikatory: 7](#modyfikatory)

[**Ekonomia 2.0** 8](#ekonomia)

[EKSPEDYCJE: 8](#ekspedycje)

[Ekspedycje wewnętrzne: 8](#ekspedycje-wewnętrzne)

[Ekspedycje zamorskie. 9](#ekspedycje-zamorskie.)

[KUTRY RYBACKIE 11](#kutry-rybackie)

[NIEWOLNICTWO 11](#niewolnictwo)

[**Wojsko** 12](#wojsko)

[**Agenci** 13](#agenci)

[Rodzaje akcji: 13](#rodzaje-akcji)

[**Waluta** 14](#_Toc125899269)

[**Bunty** 14](#bunty)

[**Stolica** 15](#stolica)

[**Zwycięstwo** 16](#zwycięstwo)

[**Zasady dla 3 graczy** 16](#zasady-dla-3-graczy)

+--------------------+
|  **Ogólne zasady** |
| =================  |
+--------------------+

1.  Gra odbywa się na mapie podzielonej na 6 kontynentów. Każdy z nich
    jest podzielony na terytoria.

2.  Gracz może przesuwać swoje bataliony tylko pomiędzy przylegającymi
    terytoriami, tzn. takich co mają wspólną granicę lub łączy je linia
    na wodzie.

3.  Każdy gracz na początku swojej tury dostaje 4 waluty. Dokładne
    zasady otrzymywania pieniędzy opisane są w rozdziale "Waluta".

4.  Można dowolnie opuszczać zajęte pole bez konsekwencji oraz zajmować
    puste tereny.

5.  Umowy ponad grą są zakazane. Jeśli gracze jako głowy państwa
    podpiszą umowę i ustanowią gwarant, to tylko w ich gestii leży, aby
    ta umowa została dotrzymana. W przypadku złamania umowy nie
    następuje natychmiastowa zapłata należności. Gracz musi sam
    dostarczyć zapłatę lub też może tego nie robić wcale.

6.  Gracz może budować na podbitych terenach dopiero po zawarciu pokoju
    z graczem, do którego one należały. Gracz musi dostać te tereny w
    wyniku konferencji pokojowej. Jedyne akcje jakie można wykonać na
    okupowanych terytoriach to plądrowanie, niszczenie budynków i budowa
    drogi.

7.  Po wykonaniu ataku gracz musi zadeklarować, czy plądruje zajęte
    ziemie czy nie. Jeśli tak to nie płaci za przemarsz z jednej
    prowincji do drugiej jaki był wymagany do ataku, ale zniszczeniu
    ulegają wszystkie budynki na tym terenie oraz należy położyć 2
    czerwony żetony (maksymalnie na prowincji może znajdować się 5
    żetonów, jeśli gracz nie może dołożyć 2 to musi zapłacić) na tym
    polu. Jeśli atakujący nie będzie plądrował wtedy musi zapłacić
    według zwykłej ceny za przemarsz (również tych wojsk co poległy). W
    razie niepowodzenia ataku strona atakująca nie ponosi żadnych
    kosztów.

8.  W dalszej części instrukcji żołnierze to wartość bojowa, a jednostki
    i batalionu są to np. kawaleria, piechur, artyleria, które liczy się
    osobno. Przykład: mamy na prowincji 2 konie i jednego piechura.
    Czyli mamy 7 żołnierzy, ale tylko 3 jednostki.

9.  Każdy Gracz posiada własną kartkę, na której zapisuje aktywne efekty
    które nie mają znacznika, np. Efekty ekspedycji zamorskich.

\*k6 to kość 6 ścienna, k20 to kość 20 ścienna itd.; K100 uzyskuje się
poprzez użycie kości, która posiada liczby od 1 do 10 i drugiej kości,
która posiada liczby 10,20, \...,00. Wynik odczytuje się poprzez
zsumowanie dwóch kości np. mamy 6 i 40 więc nasz wynik to 46. sto
uzyskuje się przez wyrzucenie 0 i 00.

+---------------------+
| **Rozpoczęcie Gry** |
| =================== |
+---------------------+

1.  Każdy gracz wybiera kolor swojej armii.

2.  Gra zaczyna się poprzez wybranie miejsca na stolice i umieszczeniu
    znacznika na wybranej prowincji, ponadto każdy gracz bierze 40
    waluty. Stolice muszą się znajdować co najmniej 2 pola od siebie.

3.  Zaczyna gracz, który wyrzuci największą liczbę na kostce k100.

Na początku gry gracze posiadają tylko jedną prowincję z stolicą, aby
zwiększyć swoje terytorium, należy kupić żołnierzy i przemieścić ich na
interesującą gracza pustą prowincję (lub zajętą przez innego, jeśli chce
rozpocząć walkę).

+-------------+
| **Budynki** |
| =========== |
+-------------+

Budynki muszą być budowane na prowincjach posiadanych, a nie
okupowanych, przez gracza. Na prowincjach nie może się znajdować żaden
inny budynek oraz posiadać połączenie ze stolicą. Budynki można burzyć
co powoduje zwrot połowy kosztów nominalnej ceny. Każda akcja związana z
budowaniem musi być wykonywana w swojej turze.

**BUDYNKI:**

-   Port może być zbudowany tylko na prowincji przylegającej do wody.
    Port gwarantuje połączenie ze stolicą, jeśli jest ona na prowincji
    morskiej lub ma połączenie z innym portem. Koszt budowy (10), koszt
    utrzymanie wynosi 1 waluty na tury. Między prowincjami z portami
    można przesyłać żołnierzy za normalny koszt przemarszu, ale akcja ta
    trwa 1 turę. Port jest traktowany jako budynek dodatkowy więc można
    na prowincji z nim zbudować inny budynek. Jeśli na prowincji z
    portem prowadzony jest desant, atakujący otrzymuje dodatkowe -8 do
    rzutów kości.

-   Farma, daje przychód {1} waluty oraz 1 jedzenia.

-   Bunkry, mają 2 poziomy dające obrońcy modyfikatory do walki (1
    poziom +10; 2 poziom +20). Po zdobyciu, poziom bunkrów zmienjsza się o 1.

-   Manufaktura, daje przychód {2}.

-   Spichlerz zapewnia 2 jedzenia niezależnie od pogody.

-   Droga, umożliwia przesyłanie żołnierzy między prowincjami bez
    ponoszenia kosztów przemarszu. Drogę można budować na prowincjach, na których prowadzona jest akcja
    plądrowania. Droga jest traktowany jako budynek dodatkowy więc można
    na prowincji z nim zbudować inny budynek.

+----------------------+
|  **Podróże morskie** |
| ===================  |
+----------------------+

Aby móc podróżować przez morze należy posiadać port.

Posiadając port można zbudować statek, który umożliwi desant na inną
dowolną morską prowincję. Koszt budowy jednego okrętu wynosi (9), jeden
okręt może zabrać maksymalnie 10 żołnierzy, koszty przemarszu są
standardowe (można plądrować) i ponosi się go nawet w wypadku porażki.
Desantujący się żołnierze mają modyfikator -12.

Okręt podróżuje 2 tury, gracz ustala miejsce lądowania w momencie
wyruszenia statku i zapisuje je na kartce. Celu podróży nie można
zmieniać, po dopłynięciu statku do celu gracz pokazuje innym graczom
kartkę z napisanym celem. Ostateczny cel musi się zgadzać z celem na
kartce!

Można kupić statek budowlany, który może zbudować na innej prowincji
morskiej port. Koszt takiego statku wynosi (13). Posiadanie takiego
statku należy zapisać na kartce, można go wysłać w dowolnym momencie
gry.

+-----------------------+
|  **Warunki pogodowe** |
| ====================  |
+-----------------------+

Warunki pogodowe wpływają na zbiory jedzenia oraz trudność w prowadzeniu
bitew.

Na warunki pogodowe rzuca się na początku nowej kolejki zanim gracze
dostaną walutę lub wykonają jakikolwiek inny ruch. W kolejce rzuca jeden
gracz i w następnej kolejce, jeśli efekt poprzedniej pogody się już
skończył, rzuca kolejny gracz zgodnie ze wskazówkami zegara.

Rzut wykonuje się kostka k100 i sprawdza wynik w tabeli poniżej. Po
sprawdzeniu wyniku rzutu gracz wykonuje rzut k6 by sprawdzić jak długo
pogoda się utrzyma następnie ustawia znacznik pogody na odpowiednim polu
i co rundę jest cofa się go o 1 pole.

  ----------- ---------------------------------------------------------------------------------------------------------------------------------------------------------------------------------------------------------------------------------------------------------
  **Wynik**   **Efekt**
  1-40        Zwykły słoneczny okres, nic się nie dzieje.
  41-55       Nadeszła niespodziewana zima. Wszystkie operacje militarne wykonywane są z modyfikatorem -4 (obrona nie podlega temu modyfikatorowi)
  55-65       Niezwykle słoneczny okres. Wszystkie operacje militarne wykonywane są z modyfikatorem +4 (obrona nie podlega temu modyfikatorowi). A dochód z każdej farmy zwiększa się o 1. Koszt przemarszu wynosi 0.
  65-75       Przymrozek utwardził ziemię i zamroził rzeki ułatwiając przeprawy. Każda jednostka zyskuje dodatkowy punkt ruchu oraz koszt zostaje zmniejszony o 1, czyli wynosi {0}.
  75-85       Okropna wichura uniemożliwia wysłanie jakichkolwiek ekspedycji zza morskich, a koszt budowy każdej konstrukcji zwiększa się o 3. Koszt przemarszu zwiększa się do {2}.
  85-00       Sroga zima. Dochód z każdej farmy i manufaktury jest zmniejszony o 1 oraz produkuje ona 0 jedzenia zamiast 1. Wszystkie operacje militarne wykonywane są z modyfikatorem -8 (obrona nie podlega temu modyfikatorowi). Koszt przemarszu wojska wynosi 0.
  ----------- ---------------------------------------------------------------------------------------------------------------------------------------------------------------------------------------------------------------------------------------------------------

+-------------+
|  **Cennik** |
| ==========  |
+-------------+

1.  Bunkry (1 poziom 11; 2 poziom 30)

2.  Koszt żołnierzy (2,6,12)

3.  Farma (11)

4.  Droga (5) \[koszt utrzymania: 1\]

5.  Wysłanie ekspedycji wewnętrznej (10)

6.  Wyprawa zza morska (13)

7.  Port (12)

8.  Manufaktura (20)

9.  Statek (9)

10. Kuter rybacki (7)

11. Ulepszenie stolicy (10, 19)

12. Spichlerz (12)

13. Obóz niewolników (7) \[koszt utrzymania: 1\]

+------------+
| **Koszty** |
| ========== |
+------------+

1.  Na każdej prowincji, oprócz stolicy, może być maksymalnie 10
    jednostek odjąć ilość czerwonych żetonów znajdujących się na
    prowincji, za każdego dodatkowego płaci się 1 waluty

2.  Koszt utrzymania jednej portu wynosi 1 waluty.

3.  Koszt przemarszu jednego żołnierza o jedną prowincję wynosi 1. Czyli
    koszt przemarszu konia to 3 itd.

+------------+
| **Bitwy ** |
| ========== |
+------------+

Bitwy lądowe:
-------------

Walka odbywa się poprzez rzut k100 obu graczy. Każdy gracz do wyniku na
kościach dodaje modyfikatory wymienione poniżej. Jeśli żołnierze
atakujący z jednej prowincji posiadają jakiś modyfikator, a z innych
prowincji nie, to brany pod uwagę jest modyfikator tych oddziałów,
których jest więcej. Wygrywa ten gracz, który wyrzuci większy wynik. W
przypadku remisu zawsze wygrywa obrońca. Żołnierze giną pojedynczo,
czyli każdy przegrany rzut oznacza utratę jednego żołnierza, np*.
Atakujący ma 1 konia a obrońca 2 żołnierzy. Obaj gracze rzucają kośćmi,
atakujący uzyskał mniejszy wynik, więc traci 1 żołnierza. Ponieważ 1 koń
to 3 żołnierzy, a jeden z nich zginął, należy zamienić konia na 2
żołnierzy.*

Walka toczy się do momentu zabicia wszystkich żołnierzy jednej ze stron
lub decyzji o wycofaniu się wojsk atakujących. W przypadku wycofania się
gracz nie ponosi kosztów przemarszu a wszyscy żołnierze wracają na
pierwotne prowincje.

Bitwy morskie:
--------------

Bitwy morskie są prowadzone w taki sam sposób jak lądowe. Gracz może
zbudować 3 typy jednostek o różnej wartości w żołnierzach, które mogą
poruszać się po prowincjach wodnych.

Jeśli dojdzie do bitwy morskiej gracze rzucają k100, gracz z większym
wynikiem odnosi zwycięstwo i przeciwnik musi od swojej floty odjąć
równowartość 1 żołnierza.

*Kacper (1 korweta) prowadzi bitwę morską z Adą (2 fregaty). Obaj gracze
rzucają kością k100. Kacper wyrzucił 50, Ada 67. Wynik Ady jest większy
więc po stronie przeciwnika ginie jeden żołnierz. Kacper musi zamienić
korwetę na 3 fregaty i jedną odjąć od swojego wojska.*

Specjalnym typem statku jest statek transportowy, który może przewozić 5
żołnierzy na pokładzie i zdekantować ich w dowolnym miejscu. Statek ten,
jeśli bez ochrony spotka wrogi okręt bojowy, ginie natychmiastowo wraz z
żołnierzami na pokładzie. Jeśli wśród floty biorącej udział w walce
znajduję się transportowiec, to nie bierze on udziału w walce. Jeśli
bitwa została przegrana ginie on natychmiastowo, jeśli gracz wygrał
bitwę z okrętem transportowym nic się nie dzieje.

Flota może zablokować wrogi port, co znaczy, że traci on wszystkie swoje
funkcje. Z zablokowanego portu nie można wysyłać ekspedycji zamorskich,
budować statków oraz wszelkie dochody z kutrów rybackich zostaje
wyzerowane na czas trwania blokady, chyba że gracz posiada inny port, do
którego kutry mogą odwozić zdobycz. Aby zablokować port na prowincji
morskiej, z którą graniczy port musi się znajdować przynajmniej 1 wrogi
okręt.

  ---------------- ------- -------------------------------------------------------- --------------
  Nazwa            Koszt   Wartość bojowa(żołnierze)                                Punkty ruchu
  Fregata          5       1                                                        2
  Korweta          15      3                                                        1
  Krążownik        30      6                                                        1
  Transportowiec   5       Nie może brać udziału w walce! (pojemność 5 żołnierzy)   2
  ---------------- ------- -------------------------------------------------------- --------------

Modyfikatory:
-------------

**Bitwy lądowe:**

1.  Za atak z więcej niż z jednej prowincji (+1 za każdą przylegającą);

2.  Jeśli stolica na końcu tury właściciela jest okrążona, obrońca co
    rundę traci k6 ludzi aż zostanie 6 żołnierzy;

3.  Za każdego żołnierza więcej strona atakując dostaje bonus: +2.
    Maksymalny bonus to: +10;

4.  Jeśli atakujący lub obrońca posiadają zbuntowaną prowincję
    (pierwotnie do niego należąca z nie spacyfikowanym buntem) to przy
    ataku na innego gracza otrzymują modyfikator: -4 za każdą prowincję;

5.  desantowanie: -12;

6.  Jeśli żołnierze nie mają połączenia ze stolicą: -10 (modyfikator ten
    nie kumuluje się z modyfikatorem za desantowanie);

> **Bitwy morskie:**
>
> 1\. Za każdego żołnierza więcej strona atakując dostaje bonus +2.
> Maksymalny bonus to +10;
>
> 2\. Za bitwę morską, która graniczy z prowincją, gdzie znajduję się
> przyjacielskie baterie nadmorskie gracz uzyskuje bonus +6;

+--------------+
| **Ekonomia** |
| ============ |
+--------------+

EKSPEDYCJE:
-----------

*na wynik ekspedycji rzuca się na początku swojej tury.*

### Ekspedycje wewnętrzne:

> Gracz może wybrać jedną ze swoich prowincji bez żadnego budynku i
> wysłać do niej Ekspedycje w celu odkrycia surowców. Koszt takiej akcji
> wynosi (10). Po 2 turach gracz rzuca k100 by sprawdzić wynik
> ekspedycji. Można wysłać jedną Ekspedycje na prowincję w czasie całej
> gry, plusy za odkryte minerały nie ulegają zniszczeniu po zdobyciu
> terenu. Aby uzyskać bonusy dla terenu trzeba je kupić w czasie
> zakończenia akcji w innym wypadku przepadają. Po zakończeniu
> ekspedycji połóż żeton ekspedycji na danym polu.

-   1-3 *znalazłeś rzadki minerał. Wydaj (10) by zyskać {4} na turę.*
    \[połóż kartkę z napisem \"K+\"\]

-   4-29 znalazłeś pospolity minerał wydaj (6) by zyskać {3} na turę.
    \[połóż kartkę z napisem \"K\"\]

-   30-70 ekspedycja zakończyła się niepowodzeniem, nic nie znalazłeś.

-   71-88 znalazłeś artefakt dzięki czemu zyskujesz jednorazowo 16
    waluty.

-   89-97 znalazłeś dziwną zatrutą wodę. Twoje działania spowodowały, że
    cała prowincja nie nadaje się na budowę farmy ani spichlerza.
    \[połóż czarną kartkę na prowincję\]

-   98-100 znalazłeś plemię dzikusów, którzy przejmują teren. Na
    prowincji pojawia się k10 żołnierzy piechoty, która jest neutralna.
    Wszyscy żołnierze właściciela znajdującego się na tym terenie mogą
    zaatakować lub wycofać się bez strat*.* \[za dzikusów rzuca gracz po
    prawej, nie mogą oni się przemieszczać ani rozmawiać z graczami\].
    Prowincją przejęta przez dzikich ludzi nie jest traktowana jako
    zbuntowana, dzikusów nie można również przekupić.

### Ekspedycje zamorskie.

> Jeśli gracz posiada port może wysłać Ekspedycję zamorską, koszt (15).
> Gracz może mieć maksymalnie 1 aktywną taką ekspedycję. Akcja trwa 4
> tury, po których gracz rzuca k100 i sprawdza wynik w tabeli poniżej.

  -------- ----------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------
  1        Ekspedycja znalazła skarb. Gracz dostaje 50 waluty.
  2-6      Ekspedycja zginęła, a ty musisz zapłacić rodziną marynarzy odszkodowanie. Przez 5 tur twój dochód zimniejsza się o 1.
  7-10     Znalazłeś na pewnej wyspie najemników, którzy chcieli się do ciebie przyłączyć. Gracz dostaje 2 armaty, które pojawiają się w stolicy.
  11-15    Znalazłeś plemię, które na pierwszy rzut oka wydawało się idealne do bycia niewolnikami. Niestety w kraju próbowali wywołać bunt robiąc przy tym straty. W jednej prowincji gracza infrastruktura ulega zniszczeniu, gracz sam wybiera, gdzie.
  16-18    Odkrywcy znaleźli rzadkie drzewo kokosowe i przywieźli je do twojego kraju. Gracz dostaje 10 waluty oraz może na dowolnym zajmowanym przez siebie polu położyć kartkę z napisem \"L\". Drzewko kokosowe zapewnia dodatkowe {2} dochodu oraz pozwala wysłać na raz 2 ekspedycje. Gracz posiadając drzewko może sprzedawać jego owoce innym, ponieważ ich produkcja to 2 owoce za każde drzewko. Każdy gracz posiadający źródło owoców także może wysłać 2 ekspedycje. Efekty owoców kumulują się. Drzewo można posadzić na prowincji z innymi budynkami. Drzewa może zostać zniszczone poprzez atak plądrujący.
  19-20    Ekspedycja znalazła nowy materiał, który idealnie nadaje się do kul armatnich. Siła niszcząca obronę bunkrów wzrasta na stałe o 2.
  21-25    Twoja ekspedycja odkryła statek widmo który przejęli i teraz możesz go wykorzystać do następnej wyprawy. Koszt następnej ekspedycji zmniejsza się o 10.
  30-35    Ekspedycja odkryła nowatorską technologię. Gracz może za darmo zbudować cztery drogi albo jeśli nie chce może sprzedać ich część innemu graczowi lub nie używać wcale.
  35-40    Ekspedycja wróciła do domu z niczym. Niestety złapali chorobę tropikalną i zginęła część twoich ludzi, zanim opanowałeś zarazę. Gracz traci 4 żołnierzy, sam wybiera których.
  41-45    Trafiasz na bogate plemię, które twoi ludzie obrabowali. Zyskujesz przychód {5} przez 5 tur.
  46-50    Czas ekspedycji z powodu niekorzystnych wiatrów wydłuża się o 1 turę a koszt rośnie o 5. W przypadku niezapłacenia ekspedycja wraca z niczym.
  51-54    Znalazłeś niewolników, którzy będą dla ciebie budować farmę. Koszt następnych 4 farm zmniejsza się o 4.
  55-60    Odkrywcy widzieli piękne rzeczy za morzem i opowiedzieli o tym ludziom, którzy stali się ekologami. Teraz na zakończenie akcji gospodarka rabunkowa gracz dokłada 3 żetony zamiast 2, przez k6 tur.
  61-70    Kapitan w czasie podróży wpadł na genialny pomysł. Możesz za darmo ulepszyć swoją stolicę o jeden poziom lub wziąć równowartość kosztów ulepszenia. Przykład: Gracz ma stolicę na poziomie 2, może za darmo ulepszyć stolice o 1 poziom lub wziąć 20 waluty.
  76-80    Ekspedycja wpadła w ręce plemiona kanibali na szczęście większości jej uczestników udało się uciec i wrócić do domu. Jednak ich straszne opowieści odstraszają jakichkolwiek śmiałków od udziału w podobnym przedsięwzięciu. Koszt następnej ekspedycji wzrasta o 5.
  81-85    Ekspedycja znalazła nową broń. Gracz otrzymuje stały modyfikator +3 do każdej bitwy.
  86-90    Kapitan postanowił zmienić barwy dla tego kto da więcej. Gracze licytują się między sobą (pierwotny właściciel też może) i ten kto da najwięcej rzuca kością na wynik ekspedycji zamorskiej. Jeśli nikt nie zapłaci kapitan wróci do pierwotnego właściciela i on wykonuje rzut na wynik ekspedycji.
  91-98    Trafiasz na wspaniałą rzecz, którą odkrywcy przywieźli do twojego państwa. Niestety okazała się trująca. Połóż czarny znacznik na 2 polach bez budynków. Jeśli znacznik musi zostać położony na prowincji z budynkiem to ulega on zniszczeniu lub płaci się (10) za każdy nie położony znacznik. Znaczenie znacznika znajduje się w ekspedycjach wewnętrznych (90-98).
  99-100   Ekspedycja wróciła z niczym. Klika dni po tym jak wrócili wszyscy marynarze umarli na tajemniczą chorobę, która zaczęła rozprzestrzeniać się na rodziny i całe miasto. Rozpoczęto światową zarazę. Połóż kartę zarazy obok planszy i sprawdź stronę nr (placeholder).
  -------- ----------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------

1.  Budowa infrastruktury (drogi) kosztuje (5). Utrzymanie wynosi (1) na
    turę za każdą posiadaną prowincję z tym ulepszeniem. Posiadanie
    infrastruktury powoduje, że jednostki, póki poruszają się po
    prowincjach z infrastrukturą gracz nie ponosi kosztów
    przemieszczenia wojsk. Przy schodzeniu z pola z drogą na pole bez
    niej, gracz nie ponosi kosztów przemarszu.

2.  Można na swojej prowincji prowadzić gospodarkę rabunkową. Koszt (-)
    {przychód 2 na turę przez 3 tur}. \[Jeśli prowadzisz gospodarkę
    rabunkową postaw na prowincji kartkę z napisem \"R\" i jeden żeton.
    Dokładaj jeden żeton co turę. Po zakończeniu tej akcji zdejmij
    kartkę \"R\" oraz dołóż na prowincję 2 żetony i zdejmuj jeden co
    turę. Można zatrzymać tą akcję w dowolnym momencie. Póki nie znikną
    wszystkie żetony nie można wykonać na prowincji żadnych akcji poza
    budowa infrastruktury. Na terenie z żetonami maksymalna liczba
    jednostek to (10 - liczba żetonów) za każdego dodatkowego ponosi się
    standardowe koszty. Akcje tą można wykonać tylko wtedy, gdy na
    prowincji nie ma żadnego innego efektu ani budynku.

3.  Każde 2 prowincję wymagają 1 jedzenia. W przypadku braków, gracz
    traci k4 (k6, jeśli gracz kontroluje minimum 12 prowincji) żołnierzy
    lub płaci ich równowartość w walucie. Farma produkuje 1 jedzenia a
    stolica 3. Jedzenie można sprzedawać za granicą.

KUTRY RYBACKIE
--------------

Gracz posiadający port może zbudować kuter rybacki (7). Kuter rybacki
posiada 2 punkty ruchu i umieszczony na prowincji morskiej zapewnia 1
jedzenia i 1 waluty. Na jednej morskiej prowincji, może się znajdować
maksymalnie 1 kuter rybacki. W przypadku blokady wszystkich portów
gracz, do którego należą kutry, statki te nie przynoszą dochodu.

NIEWOLNICTWO
------------

Po wygranej bitwie lądowej Gracz posiadający budynek [Obóz
Niewolników]{.underline} może spróbować złapać wrogich żołnierzy jako
niewolników. Jeden niewolnik zmniejsza koszty utrzymania jakie musi
płacić gracz o 1. Jeśli prowincję, na której znajduję się obóz
niewolników zdobędzie inny gracz, to może on niewolników nie należących
do jego narodowości zabić lub wysłać do pracy na swoich prowincjach (2
punkty ruchu, nie ponosi się kosztów przemieszczenia). Niewolnicy
należący do nacji gracza na powrót stają się jego żołnierzami.

Po każdej przegranej bitwie z graczem, którego żołnierze są niewolnikami
ich właściciel rzuca k100 by sprawdzić, czy wybuchł bunt.

+--------------------+----------------+
| Liczba niewolników | Szansa na bunt |
+--------------------+----------------+
| > 1                | > 5%           |
+--------------------+----------------+
| > 2                | > 15%          |
+--------------------+----------------+
| > 3                | > 30%          |
+--------------------+----------------+
| Każdy kolejny      | > +5%          |
+--------------------+----------------+

Po bitwie Gracz chcący złapać niewolnika rzuca K100 i sprawdza, czy
kogoś złapał.

Podstawowa szansa wynosi 20%. Za każdą jednostkę piechoty lub artylerii,
która pozostała na po bitwie gracz dostaje +5 %. Za każdego pozostałego
kawalerzystę gracz dostaje modyfikator +15%.

Gracz może złapać maksymalnie taką liczbę niewolników jaka była liczba
wrogich żołnierzy biorących żołnierzy w bitwie. Gracz może zabić dowolną
część złapanych niewolników. Transport niewolników odbywa się na
normalnych zasadach (2 punkty ruchu) bez ponoszenia opłat za przemarsz.

  ----------------------------------- ------------------------------
  Liczba wrogich żołnierzy w bitwie   Liczba złapanych niewolników
  \<10                                k4
  =\>10                               k10
  ----------------------------------- ------------------------------

Waluta:
-------

1.  Każdy gracz na początku swojej tury dostaje 4 lub 5 waluty ze
    stolicy (zależy od jej poziomu);

2.  Dostaje się tyle waluty na turę, ile wynosi liczba posiadanych
    prowincji podzielona przez 3, zaokrąglone w dół;

3.  Walutę można zdobywać z budynków takich jak: farmy, manufaktury itd.

+--------------------+
| **Światowa Zaraz** |
| ================== |
+--------------------+

W czasie trwania zarazy kazdy gracz na początku swojej tury rzucza kością k10, aby określić ilość
ludzi jaka zmarła. Gracz musi usunąć z planszy tylu zołnierzy ile wynosi liczba 
oczek wyrzuconych na kości. Pierwszy rzut wykonuje gracz,który przywiózł zaraze, 
następuje on zaraz po rozpatrzeniu wyniku ekspedycji.

W czasie zarazy dodatkowo:
- kazda ekspedycja jest wykonywana z modyfiaktorem +30 do wyniku
- maksymalna ilość zołnierzy na jednej prownicji zostaje zmnijeszona do 7

Zaraz trwa 3 tury. Gracz od którego się zaczęła na początku kazadej swojej kolejki
przesuwa zeton na karcie zarazy o jeden w prawo.
+------------+
| **Wojsko** |
| ========== |
+------------+

1.  Armata niszczy bunkry (-4 do obrony bunkrów za każdą armatę w
    armii);

2.  Piechota może się okopać, jeśli na terenie nie ma bunkrów (+2
    niezależnie od liczby);

3.  Punkty ruchu (piechota 2, artyleria 1, koń 3);

4.  Wojsko można wymienić tylko w stolicy po wymianie i kupnie nie mają
    punktów ruchu;

5.  Rekrutacja jest możliwa tylko w stolicy;

6.  Można połączyć konia z armatą tworząc tak zwaną karawanę, aby
    zwiększyć mobilność armaty (+1 punktów ruchu); Koń z armatą stają
    się jedną jednostką o sile (6) i punktach ruchu (2); na połączenie i
    odłączenie się kawaleria traci 2pkt ruchu; armata po odłączeniu nie
    ma pkt ruchy; po podłączeniu karawana posiada 1pkt ruchu; Jeśli
    dojdzie do bitwy, w której armata zostanie zmieniona na mniejsze
    bataliony to koń automatycznie znika;

7.  Trzech żołnierzy to jeden koń, 2 konie to jedna armata lub 6
    żołnierzy;

8.  Bataliony można w dowolnej chwili rozwiązać, nie uzyskuje się za to
    zwrotu pieniędzy.

9.  Jednorazowo można powołać tylu **[żołnierzy,]{.underline}** ile
    wynosi liczba posiadanych prowincji razy 2;

  ----------- ------- ---------------------------- --------------
  Nazwa       Koszt   Wartość bojowa (żołnierze)   Punkty ruchu
  Piechota    2       1                            2
  Kawaleria   6       3                            3
  Artyleria   12      6                            1
  Karawana    \-      6                            2
  ----------- ------- ---------------------------- --------------

+------------+
| **Agenci** |
| ========== |
+------------+

Gracze mają możliwość kupienia szpiega za 8 waluty, warunkiem
umożliwiającym zakup i używanie agentów jest posiadanie stolicy na
poziomie 1. Po zakupie szpiega gracz dostaje karty tajnych akcji. W
swojej kolejce gracz rozdziela zakryte karty wszystkim graczom, łącznie
ze sobą. Po rozdaniu kart resztę należy odłożyć do pudełka. Na końcu
każdej nowej tury karty tajnych akcji są odkrywane przez każdego gracza.
Każdy gracz, który dostał akcję rzuca, czy odniosła ona sukces i odkłada
je do pudełka. Jeśli gracz wyrzucił wynik 1-10 wrogi szpieg zostaje
zabity. Po zakończeniu rozpatrywania akcji szpiegowskich karty rozdawane
od nowa każdemu graczowi posiadającymi co najmniej 1 agenta. Każdy gracz
dostaje tylko jeden zestaw kart z 4 akcjami i tyle kart "nic się nie
dzieje" ile wynosi całkowita liczba graczy. Jeden szpieg może wykonać
tylko jedną tajną akcję.

Rodzaje akcji:
--------------

-   Sabotaż, gracz w następnej turze uzyskuje dochód mniejszy o 6 waluty
    (sukces przy wyrzuceniu wyniku większym od 60).

-   Podżeganie do buntu, na początku tury gracza wybucha bunt (k3
    żołnierzy) według zwykłych zasad buntów. (sukces przy wyrzuceniu
    wyniku większym od 80. Jeśli na polu znajduje się niewolnik sukces
    jest przy wyniku większym od 60).

-   Uwolnienie niewolników, jeden niewolnik, wybrany przez gracza
    atakowanego tą akcją, zostaje odłożony do pudełka.

-   Spalenie jedzenia, w następnej turze uzyskuje przychód jedzenia o 1
    mniejszy od normalnego (sukces przy wyrzuceniu wyniku większym od
    60).

-   Kontrwywiad, każda akcja szpiegowska ma 15% mniej szans na sukces.
    Karta ta jest rozpatrywana jako pierwsza (natychmiastowy sukces).

> *Sabotaż przy kontrwywiadzie ma sukces tylko przy wyniku większym od
> 75.*

-   Nic nierobienie, karta, która nic nie robi...

*Przykład:*

*Maciek zakupił agenta i rozdał wszystkim karty, a resztę odłożył do
pudełka. Miał tylko jednego agenta, więc mógł rozdać tylko jedna akcję,
reszcie graczy musiał dać karty nic nierobienia. Maciek był ostatnim
graczem, po którym następuje kolejna tura, więc wszyscy gracz odkrywają
posiadane karty akcji. Ponieważ tylko Maciek miał szpiega każdy gracz
miał tylko po jednej karcie. Po odkryciu kart okazało się, że Bogdan
dostał kartę sabotażu, więc teraz musi rzucić k100 by sprawdzić, czy
akcja odniosła sukces.*

+------------+
| **Bunty**  |
| ========== |
+------------+

Jeśli gracz nie może wykarmić co najmniej 1 prowincji, to na końcu jego
tury grozi mu bunt. Zagrożony gracz rzuca k100, wyniki poniżej 80
oznaczają pojawienie się buntowników. Gracz sam określa w której
prowincji wybucha bunt, musi to być teren bez żadnego budynku (poza
budynkami dodatkowymi, które nie ulegają zniszczeniu). Buntuje się k10
żołnierzy gracza, których należy zamienić na inny kolor. Na wybranej
prowincji buntuje się zawsze maksimum możliwych żołnierzy, jeśli po
zbuntowaniu jakiejś prowincji liczba rebeliantów nadal jest mniejsza od
rzutu k10, to gracz wybiera następną prowincję, dzieje się tak do czasu
aż zbuntuje się tylu żołnierzy, ile wyrzucono na kostce. Rebelianci nie
mogą się poruszać ani pertraktować. Jeśli na prowincji zbuntuje się
cześć żołnierzy dochodzi do natychmiastowej walki między buntownikami a
pozostałymi żołnierzami na prowincji bez możliwości wysyłania posiłków.
Bunt można spacyfikować również poprzez przekupienie buntowników
pieniędzmi. Aby to zrobić należy zapłacić 3 waluty za każdego
zbuntowanego żołnierza (może to zrobić każdy gracz w swojej turze, jeśli
więcej niż jeden gracz chcą tego dokonać następuje licytacja. Gracz,
który wygra dostaje prowincję wraz z żołnierzami). Za zbuntowanych
żołnierzy rzuca gracz po lewej stronie ofiary. Bunty mogą wybuchnąć
tylko pod koniec tury gracza nimi zagrożonego. Jeśli bunt wybuchł na
prowincji z jakimkolwiek budynkiem, który nie jest dodatkowy to ulega
ona zniszczeniu.

*Kacper nie może wykarmić 1 prowincji, więc na zakończenie swojej tury
rzuca k100. Wypadło 60, czyli teraz należy rzucić k10 by zobaczyć ilu
rebeliantów się pojawia. Gracz wyrzucił 6. Teraz musi wybrać prowincję,
na której dochodzi do buntu. Kacper wybrał teren, na którym znajduje się
4 żołnierzy, bo zbuntowaniu się zostaje mu nadal 2 żołnierzy którzy
jeszcze muszą się zbuntować, więc Kacper wybrał kolejną prowincję, na
której znajduje się 3 ludzi więc buntuje mu się 2 (4+2=6) i wynika
natychmiastowa walka między dwoma rebeliantami i 1 prawym żołnierzem.*

Bunt może wybuchnąć również, jeśli co najmniej połowa prowincji gracza
posiada czerwone żetony. W takim wypadku należy rzucić k100 wynik 1-60
wybucha bunt (k6 żołnierzy). Jeśli połowa prowincji posiada czerwony
żeton i dodatkowo któraś z nich ma znacznik z napisem \"R\" to bunt
wybucha przy wyniku 1-70 (k10 żołnierzy).

+---------------+
|  **Stolica**  |
| ============  |
+---------------+

Gracz sam wybiera miejsce swojej stolicy na początku gry;

W prowincji ze stolicą można wymieniać bataliony (kawaleria na artyleria
itd.) oraz rekrutacji kolejnych batalionów;

Po utracie stolicy wybiera się tymczasowe miejsce rekrutacji, ale
rekrutacja w tymczasowym miejscu powoduje zwiększenie się ceny każdego
żołnierza o jeden; koszt jednostek odpowiednio: (3,9,18);

Obrona stolicy (+10), nie można budować bunkrów w tej prowincji, armaty
nie zmniejszają obronności. Bonusy do obrony stolicy występują tylko
wtedy, gdy posiada ją pierwotny właściciel. Za każdą posiadaną wrogą
stolicę gracz otrzymuje dodatkowe 2 waluty na turę.

Podczas próby odzyskania pierwotnej stolicy przez wojsko oryginalnego
właściciela gracz broniący się otrzymuje (-5) do rzutów. Prowincji z
stolica nie można plądrować, ale nie płaci się za przemarsz wojsk w
przypadku jej ataku.

W stolicy nie można nic budować ani wykonywać żadnych akcji związanych z
prowincją. Stolica posiada bazowo rozwiniętą infrastrukturę.

Jeśli stolica na końcu tury właściciela jest okrążona, obrońca co rude
traci k6 ludzi aż zostanie 6 żołnierzy.

Każda stolica daje 2 jedzenia.

Stolica ma 3 poziomy. Pierwszy poziom pozwala na kupowanie spichlerza
oraz żołnierzy, drugi poziom pozwala na budowanie farmy, portów i
kawalerii, a trzeci na budowanie fabryk i artylerii. 3 poziom stolicy
dodatkowo zwiększa przychody o 1, czyli przychód ze stolicy wynosi {5}.

+-----------------+
| **Zwycięstwo**  |
| =============== |
+-----------------+

Zwycięstwo odnosi gracz, który przejął wszystkie wrogie stolice. Jeżeli
żaden gracz nie spełnia tego warunku, następuje podliczenie punktów.
Gracz z większą ilością punktów wygrywa.

Jeden punkt zdobywa się za każdą posiadaną prowincję, każda stolica daje
6 punktów ponadto dodaje się tyle punktów, ile wyniósłby dochód w
przyszłej rundzie.

+--------------------------+
| **Zasady dla 3 graczy**  |
| ======================== |
+--------------------------+

1.  Utrzymanie infrastruktury jest darmowe.

2.  Każdy gracz na początku tury dostaje 5 waluty.

3.  Zdobycie wrogiej stolicy daje dodatkowe 4 waluty na turę.

4.  Karawana posiada 3 punkty ruchu.

5.  Przy podliczaniu punktów stolica daje 10 punktów.

6.  Stolica daje dodatkowe 1 jedzenia.
